# What I can do
Qui potete trovare alcune delle cose che ho fatto negli anni, tra università e tempo libero.
In particolare quello che potete trovare è diviso in 3 sezioni:
- Stampa 3D
- Matlab + Simulink
- CAD 3D

All'interno di ogni cartella troverete un altro Readme, come questo, in cui si entrerà nel dettaglio di cosa è contenuto nella cartella stessa.

# Stampa 3D
La stampa 3D è una delle mie passioni che ho scoperto ultimamente, nel mio tempo libero dopo il lavoro mi piace mettermi a disegnare e stampare di tutto.
Qui potete trovare alcune delle cose più particolari e interessanti che ho avuto modo di disegnare e stampare con materiale PLA, il disegno 3D è realizzato con il software SolidWorks. Ho stampato molte più cose di quelle che vedete in questa cartella ma queste sono le più particolari:
- Aprimoka: si tratta di uno strumento che può aiutare ad aprire, attraverso una leva maggiorata, una moka per il caffè. Il file di solidworks è stato creato in modo che si possa scegliere il numero di tazze della moka e in automatico cambiano le dimensioni dello strumento. Questo strumento ha il semplice compito di agevolare l'apertura della stessa anche per i più "deboli"
- Porta Airtag: si tratta di un oggetto che è stato ideato per venire incontro alle esigenze di un collega. L'esigenza era quella di poter controllare da remoto la posizione della sua bicicletta attraverso un airtag, lo stesso airtag non poteva essere in vista quindi si è pensato di nasconderlo sotto la sella. Dopo aver preso le misure e aver fatto le dovuto prove ecco quello che è venuto fuori.
- Schiaccianoci: si tratta di uno schiaccianoci "a vite" realizzato cercando di copiare fedelmente lo stesso strumento di legno presente in casa di molti

All'interno delle cartelle è presente il file CAD.

# CAD 3D
Ho maturato circa 8 anni di esperienza con il software CAD SolidWorks, iniziando a utilizzarlo alle scuole superiori e proseguendo durante l’università. Ancora oggi lo impiego nel tempo libero per modellare oggetti destinati alla stampa 3D.

In questa cartella è presente un progetto sviluppato durante la laurea magistrale, riguardante la progettazione di un riduttore meccanico a due stadi. I dati forniti inizialmente includevano il rapporto di trasmissione richiesto e le geometrie di ingombro da rispettare; per il resto avevamo completa libertà progettuale.
Il lavoro comprendeva:
- Dimensionamento delle ruote dentate, degli alberi, delle linguette e dei cuscinetti;
- Definizione della procedura di montaggio dell’assieme;
- Realizzazione completa del modello CAD.

La modellazione 3D è stata eseguita quasi interamente da me, in quanto membro del gruppo con maggiore esperienza su SolidWorks.

Sebbene nel mio attuale lavoro non utilizzi quotidianamente software CAD, continuo a usarli regolarmente nel tempo libero per passione e per realizzare modelli stampabili in 3D tramite una stampante a filamento.

# Matlab + Simulink
Matlab e Simulink sono due software che ho utilizzato moltissimo durante la laurea magistrale e per la tesi magistrale. Nel dettaglio ho utilizzato molto Simulink per la tesi dove ho realizzato un modello virtuale di un Rod-end, ovvero un giunto sferico utilizzato in applicazioni areonatiche per collegare le superfici di volo all'attuatore che le fa muovere. Lo scopo della creazione del modello è quello di poter testare condizioni che sono difficilmente realizzabili nella realtà. All'interno della cartella "Tesi" è presente il pdf della Tesi e il modello Simulink. L'esperienza di Tesi è stata principalmente nell'utilizzo di Simulink ma ho potuto approfondire l'uso di Matlab durante un progetto di gruppo che consisteva nel mettere in funzione un banco meccatronico. Tale banco consisteva in un giunto di forza a 6 assi alla cui estremità venita fatta oscillare una massa con una molla, lo scopo era poi quello di estrapolare i dati dalle celle di carico e stimare la rigidezza della molla e il peso della massa. In particolare in questo progetto mi sono occupato della creazione del codice Matlab che attraverso i valori delle celle di carico stimava i valori richiesti. Nella cartella potete trovare il codice Matlab utilizzato e la relazione scritta dove è spiegato il lavoro svolto. 
Ho avuto modo di utilizzare il software Matlab anche per un'analisi agli elementi finiti di un riscaldamento a pavimento; in questo progetto è stata preso un tratto della serpentina del riscaldamento ed analizzato come varia la temperatura all'interno di essa e come si riscalda il materiale circostante alla serpentina stessa. L'analissi FEM è stata eseguito utilizzato un programma Matlab chiamato "FEM assembler", programma sviluppato da un professore del Politecnico di Torino. Tutto il lavoro appena descritto è possibile trovarlo nella cartella "Riscaldamento a pavimento".
Matlab e Simulink non sono software che utilizzo nella mio attuale lavoro ma sono software dove sicuramente ho molta esperienza e che so utilizzare per molte applicazioni.
