# What I can do
Qui potete trovare alcune delle cose che ho fatto negli anni, tra università e tempo libero.
In particolare quello che potete trovare è diviso in 3 sezioni:
- Stampa 3D
- Matlab + Simulink
- CAD 3D

All'interno di ogni cartella troverete un altro Readme, come questo, in cui si entrerà nel dettaglio di cosa è contenuto nella cartella stessa.

# Stampa 3D
La stampa 3D è una passione che ho sviluppato di recente e a cui dedico parte del mio tempo libero dopo il lavoro. Mi piace progettare e realizzare oggetti di ogni tipo.
In questa sezione ho raccolto alcuni dei progetti più interessanti e particolari che ho disegnato e stampato utilizzando materiale PLA. Tutti i modelli 3D sono stati realizzati con SolidWorks.

Ho stampato molti più oggetti rispetto a quelli mostrati qui, ma questi sono fra i più rappresentativi:

Aprimoka
Uno strumento pensato per agevolare l’apertura della moka del caffè grazie a una leva maggiorata. Il modello SolidWorks è parametrico: inserendo il numero di tazze, le dimensioni dell’attrezzo si aggiornano automaticamente. L’obiettivo è facilitare l’operazione anche a chi ha meno forza nella mano.

Porta AirTag per bicicletta
Ideato per rispondere a un’esigenza di un collega: monitorare la posizione della sua bicicletta tramite un AirTag, senza lasciarlo in vista. Dopo aver rilevato le misure e fatto alcune prove, ho progettato un supporto nascosto da installare sotto la sella in modo che sia discreto.

Schiaccianoci a vite
Una reinterpretazione in PLA del classico schiaccianoci in legno, diffuso in molte case. Ho cercato di riprodurne fedelmente forma e funzionamento, adattandolo alla stampa 3D.

All’interno delle rispettive cartelle è disponibile anche il file CAD di ciascun oggetto.

# CAD 3D
Ho maturato circa 8 anni di esperienza con il software CAD SolidWorks, iniziando a utilizzarlo alle scuole superiori e proseguendo durante l’università. Ancora oggi lo impiego nel tempo libero per modellare oggetti destinati alla stampa 3D.

In questa cartella è presente un progetto sviluppato durante la laurea magistrale, riguardante la progettazione di un riduttore meccanico a due stadi. I dati forniti inizialmente includevano il rapporto di trasmissione richiesto e le geometrie di ingombro da rispettare; per il resto avevamo completa libertà progettuale.
Il lavoro comprendeva:
- Dimensionamento delle ruote dentate, degli alberi, delle linguette e dei cuscinetti;
- Definizione della procedura di montaggio dell’assieme;
- Realizzazione completa del modello CAD.

La modellazione 3D è stata eseguita quasi interamente da me, in quanto membro del gruppo con maggiore esperienza su SolidWorks.

Sebbene nel mio attuale lavoro non utilizzi quotidianamente software CAD, continuo a usarli regolarmente nel tempo libero per passione e per realizzare modelli stampabili in 3D tramite una stampante a filamento.

# Matlab + Simulink
Matlab e Simulink sono due software che ho utilizzato moltissimo durante la laurea magistrale e per la tesi magistrale. Nel dettaglio ho utilizzato molto Simulink per la tesi dove ho realizzato un modello virtuale di un Rod-end, ovvero un giunto sferico utilizzato in applicazioni areonatiche per collegare le superfici di volo all'attuatore che le fa muovere. Lo scopo della creazione del modello è quello di poter testare condizioni che sono difficilmente realizzabili nella realtà. All'interno della cartella "Tesi" è presente il pdf della Tesi e il modello Simulink. L'esperienza di Tesi è stata principalmente nell'utilizzo di Simulink ma ho potuto approfondire l'uso di Matlab durante un progetto di gruppo che consisteva nel mettere in funzione un banco meccatronico. Tale banco consisteva in un giunto di forza a 6 assi alla cui estremità venita fatta oscillare una massa con una molla, lo scopo era poi quello di estrapolare i dati dalle celle di carico e stimare la rigidezza della molla e il peso della massa. In particolare in questo progetto mi sono occupato della creazione del codice Matlab che attraverso i valori delle celle di carico stimava i valori richiesti. Nella cartella potete trovare il codice Matlab utilizzato e la relazione scritta dove è spiegato il lavoro svolto. 
Ho avuto modo di utilizzare il software Matlab anche per un'analisi agli elementi finiti di un riscaldamento a pavimento; in questo progetto è stata preso un tratto della serpentina del riscaldamento ed analizzato come varia la temperatura all'interno di essa e come si riscalda il materiale circostante alla serpentina stessa. L'analissi FEM è stata eseguito utilizzato un programma Matlab chiamato "FEM assembler", programma sviluppato da un professore del Politecnico di Torino. Tutto il lavoro appena descritto è possibile trovarlo nella cartella "Riscaldamento a pavimento".
Matlab e Simulink non sono software che utilizzo nella mio attuale lavoro ma sono software dove sicuramente ho molta esperienza e che so utilizzare per molte applicazioni.
